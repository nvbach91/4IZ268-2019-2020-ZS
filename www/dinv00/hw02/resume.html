<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=, initial-scale=1.0">
    <meta http-equiv="X-UA-Compatible" content="ie=edge">
    <title>Document</title>
</head>
<body>
    <h1>Jimi Hendrix</h1>
    <p><strong>James Marshall Hendrix</strong>, narozen jako Johnny Allen Hendrix 
    <b>(27. listopadu 1942 Seattle, USA – 18. září 1970 Londýn, Spojené království)</b>,
    byl americký kytarista, zpěvák a skladatel. Je považován za jednoho z nejvýznamnějších 
    a nejvlivnějších kytaristů v historii rockové hudby. Po počátečním úspěchu v Anglii dosáhl 
    světového věhlasu zejména díky vystoupení na popovém festivalu v Monterey v roce 1967.
    V roce 1969 byl hlavní hvězdou festivalu <a href=https://www.youtube.com/watch?v=MwIymq0iTsw target=_blank>Woodstock</a>. O rok později náhle zemřel ve věku 27 let.</p>
    
    <h2>Život</h2>
    <p>Hendrix se narodil 27. listopadu 1942 v americkém Seattlu ve státě Washington v době, 
        kdy jeho otec Al Hendrix, tč. příslušník americké armády, pobýval v Oklahomě. 
        Nedlouho po Hendrixově narození byl převelen do jižního Pacifiku a se svým synem se poprvé setkal  
        až na konci roku 1945. Jeho matka, Lucille Hendrixová, rozená Jeterová, měla v době jeho narození 
        pouhých 17 let. Hendrixovi předci byli černošští otroci, jejich bílí majitelé i indiáni z 
        kmene Čerokézů. Oba rodiče byli v době jejich seznámení profesionální tanečníci. V prvních 
        letech jeho života se o malého Hendrixe střídavě staraly jeho matka, babička, tety a rodinné známé. 
        Roku 1946 nechal Hendrixův otec změnit synovo jméno na James Marshall. Než se Jimiho rodiče rozvedli, 
        stačili spolu mít šest dětí, ale kromě dvou nejstarších bratrů – Jimiho a o čtyři roky mladšího Leona – 
        umístili Al a Lucille Hendrixovi všechny zbylé děti do sirotčinců. Rodina se potýkala s velkými 
        finančními problémy, byla pod dozorem sociálních pracovníků a mnohokrát hrozilo, že budou oba sourozenci 
        umístěni do dětského domova (v případě Leona se tak na chvíli opravdu stalo).Dočasné stěhování
        buď celé rodiny anebo jen Jimiho a Leona k různým příbuzným či rodinným známým nebylo výjimkou. 
        Hendrixovi rodiče se často hádali, matka nezřídkakdy na určitý čas odcházela po hádce z domu, 
        za nějaký čas se vrátila, ale opět se se svým manželem pohádala a vše začalo nanovo. Po jedné 
        hádce se matka domů už nikdy nevrátila a Hendrix tak začal žít pouze se svým otcem a mladším bratrem.
        Otec často střídal zaměstnání, a tak Jimi prošel postupně celou řadou škol v Seattlu. </p>
        
        <p>
        Žili v chudinských černošských čtvrtích, kde Hendrix poprvé přičichnul k hudbě – při toulkách ulicemi 
        často skončil v domech kamarádů, kteří vlastnili různé hudební nástroje. Jimi také rád napodoboval 
        pohyby umělců, které zahlédl v televizi – Elvise Presleyho, Chucka Berryho a další. Po čase zatoužil 
        po elektrické kytaře, kterou mu roku 1958 jeho otec koupil v obchodě Myer's Music. Jednalo se o bílý 
        pravoruký model značky Supro Ozark. Hendrix popřeházel struny a hrál jako levák, nicméně skutečnost, 
        že byl kvůli tomu hmatník vzhůru nohama, mu musela hraní dosti ztěžovat. Později hrál na levoruké kytary, 
        ale po krátké době se vrátil k pravorukým, jelikož se na nich učil hrát a byl na ně už zvyklý. 
        V únoru roku 1958 zemřela Hendrixova matka Lucille. To tehdy patnáctiletého hocha pochopitelně 
        velmi poznamenalo. Začal být více zamyšlený a introvertní. </p>
</body>
</html>