<!DOCTYPE html>
<html>
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equip="X-UA-Compatible" content="ie=edge">
    <title>Resume</title>
</head>
<body>

    <h1>Resume</h1>
    <nav>
        <a href="/~hoam01/cv02/index.html">Homepage</a>     
	<br>
        <a href="/~hoam01/cv02/cheatsheet.html">Cheatsheet</a>
        <br>
        <a href="/~hoam01/cv02/blog.html">Blog</a>        
    </nav>
<main>
    <article>
        <header>
            <h1>Emilia Clarke</h1>
        </header>
        <p>Emilia Clarke (* 23. října 1986, Londýn, Anglie, Spojené království) je britská herečka. Její nejznámější rolí je postava Daenerys Targaryen v seriálu Hra o trůny, za kterou získala nominace na Ceny Emmy. V roce 2013 se poprvé objevila na Broadwayi v produkci Snídaně u Tiffanyho. Zahrála si také ve filmech Terminátor Genisys (2015), Než jsem tě poznala (2016), Solo: Star Wars Story (2018). Časopis Time jí v roce 2019 jmenoval mezi stovku nejvlivnějších lidí na světě.</p>
        </article>
        <br>
        <article>
            <header>
                <h3>Život</h3>
            </header>
            <p>Narodila se v Londýně a vyrostla v Berkshire. Její otec je divadelní zvukový technik, její matka je podnikatelka. Má mladšího bratra.<br>

                    Její zájem o hraní začal, když jí byly tři roky a viděla muzikál Show Boat, na kterém v té době pracoval její otec. Navštěvovala školy St Edward's a Rye St Antony, poté začala studovat na Drama Centre London, kde absolvovala v roce 2009.
                    
                    V březnu 2019 přiznala, že během natáčení Hry o trůny dvakrát prodělala aneurysma mozkových cév – poprvé v roce 2011 a znovu o dva roky později.</p>
        </article>
        <br>
        <article>
            <header>
                <h3>Kariéra</h3>
            </header>
            <p>Zpočátku se objevovala ve školních divadelních hrách, ve dvou na St. Edwards, v deseti na Drama Centre London, v divadelní hře Sense v uvedení od společnosti Company of Angels a v reklamě pro Samaritans. Její první televizní role byly Saskia Mayer v epizodě seriálu Doctors a Savannah ve filmu Trias útočí. Časopis Screen International ji označil jako jednu z „britských hvězd zítřka“.

                    V roce 2010 byla obsazena jako Daenerys Targaryen do fantasy seriálu z produkce HBO, Hra o trůny, který je založený na knižní sérii Píseň ledu a ohně od George R. R. Martina. Z nezveřejněných důvodů v seriálu nahradila britskou herečku Tamzin Merchant. Seriál se začal vysílat v dubnu 2011, získal pozitivní recenze a rychle byla natočena i druhá série. Za ztvárnění Daenerys byla Clarke v roce 2011 oceněna EWwy Award pro nejlepší herečku ve vedlejší roli v dramatickém seriálu, v roce 2013 byla ve stejné kategorii nominována na cenu Emmy.
                    
                    V roce 2013 si zahrála v novém celovečerním filmu s názvem Spike Island, pojmenovaném po lokaci skeče The Stone Roses z devadesátých let. V březnu 2013 ztvárnila hlavní roli Holly Golightly v broadwayském uvedení novely Trumana Capota, Snídaně u Tiffanyho. Hra měla premiéru 4. března a derniéru 21. dubna. V květnu 2013 bylo oznámeno, že se objeví po boku Jamese Franca ve filmu Garden of Last Days, nicméně natáčení bylo zrušeno. Byla jí nabídnuta role Anastasie Steele ve filmu Padesát odstínů šedi, ale odmítla kvůli nutnosti nahých scén.
                    
                    V roce 2015 ztvárnila Sarah Connor ve filmu Terminátor Genisys, kde se objevila vedle Arnolda Schwarzeneggera, Jaye Courtneyho a Jasona Clarka. V roce 2015 byla jmenována časopisem Esquire nejpřitažlivější ženou světa. V roce 2016 si zahrála vedle Sama Claflina v romantickém dramatu Než jsem tě poznala, založeném na stejnojmenné knize od Jojo Moyesové.
                    
                    V roce 2014 ztvárnila zdravotní sestru Verenu ve filmu Voice from the Stone. V listopadu 2016 byla obsazena do hlavní ženské role filmu ze série Star Wars, Solo: Star Wars Story. V lednu 2017 ji obsadili do hlavní role filmu The Beauty Inside. V roce 2018 byla obsazena do filmu Last Christmas (2019).</p>
        </article>
</main><br>
<footer><a href="https://cs.wikipedia.org/wiki/Emilia_Clarke"> ©Wikipedia </a><br></footer>

</body>
</html> 